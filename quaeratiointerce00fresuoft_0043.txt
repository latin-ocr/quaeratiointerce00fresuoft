-35-

totius libri parte poeta, quicunque fuit, tam saepe de' volup-
tatibus et delectationibus, tam saepe de iuventutis flore et
convivorum gaudiis non sine levitate quadam et lascivia agat.
Nec praetermittendum mihi videtur esse, quod iam supra
pag. 32 monui, admodum multos ex his versibus de amicitia
scriptos esse, ex quibus imprimis v. 1091-94 et 1097—1100
carminibus libri B simillimos esse demonstravi, quibus addas duas
alias elegias v. 993—96 et 1063—68 continentes, quarum ex
utraque cognoscitur amorem puerilem minime alienum esse ab
eo poeta, qui haec carmina conscripsit. Addas praeterea, quod
inhac eadem libri A parte non minus quam quatuor ex quinque
distichis, quae in libro B quoque leguntur, occurrunt uno
excepto disticho 597—981). Quae omnia cum cogitarem, in
· mentem mihi venit nova ex ipsa huius partis libri conditione
petita ratio solvendae difficultatis, quam versus repetiti prae-
bent. Mea quidem sententia olim passim in libro A, imprimis
autem in hac nostra parte, scripti erant versus amatorii libri
B, postea ab homine non nimis docto separati sunt a

ceteris et in eorum locum ex ipsis Theognideis eis versus,

qui nunc, aut non mutati aut plus minusve mutati repetuntur
substituti sunt. ’

Quae mea sententia etsi fortasse primo obtutu alicui
mira et nova videbitur, tamen nemo negabit multum nos
accepta hac opinione proficere in cognoscenda natura duorum
librorum: qui Theognidis nomen ierunt. Primum enim omnes
similitudines, quas inter hos libros intercedere pag. 17 s demon-
stravi, multo facilius explicari possunt, si olim elegiae duorum
librorum non seiunctae erant, sed inter se mixtae unam
collectionem efficiebant. Ne illa quidem quinque disticha,
quae nunc et in libro A et in libro B leguntur, ullam diffi-
cultatem praebent; facile enim fieri potuit, ut diorthota ille
cum primum Theognidea perlustraret, quo versus amatorios
a ceteris separaret, hos versus ad puerilem amorem pertinere

¹) Monendum mihi videtur esse non solum disticho his versibus
antecedente, quod arctissime cum nostro coniungendum esse supra pag. fise.
exposui, poetam puerum amatum alloqui sed etiam sequentem elegiam
simillimam essse elegiis libri B. 3·

