,7.-

Post versum 1278 repetuntur v. 1101-2:

’Ὅστις σοι βούλευσεν ἐμεῦ πέρι, καί dgna-evasa»
οἴχεσθαι προλιπᾶνθ’ ἡμετέρην φιλίην.

Cum sit sententia relativa, quae dicitur, perspicuum
est distichon per se nullum sensum praebere posse. Quam
ob rem nonnulli viri docti cum antecedentibus v. 1097-1100
hos versus coniungere conati sunt; quod cum textu non
mutato fieri non posset, Boissonade pro ὅστις coniecit χῶστις,
quod Sitzlerus in editionem suam recepit. Sed videtur mihi
non apte a verbo γνώσῃ pendere posse et accusativum ἡμετέρην
ἐπιφροσύνην et interrogatio indirecta ὅστις σοι βούλευσεν e. q. s.
In libro B primum cum antecedentibus quattuor versibus
nostrum distichon coniungi posse existimavi, ut totius elegiae
sensus hic sit: Veris tempore Eros Cyprum relinquit et
“ homines adit, qui nunc te quoque adduxit, ut me desereres
et — quod cogitatione addendum est — ad alium te conferas.
Cum autem ὅστις sit pronomen interrogativum indirectum
aut relativum indefinitum, eodem modo atque in libro Α
res se habet, ut textu non mutato distichon cum anteceden-
tibus coniungi non possit. Sed fortasse causa inveniri potest,
cur hoc ipso loco post v. 1278 distichon, de quo agimus insertum
sit ab eo qui Theognidea composuit. Diu enim· a viris doctis
cognitum est si non in toto libro Theognideorum tamen in
quibusdam partibus singulas elegias ita uno quasi filo con-
nexas esse, ut vocabulum quoddam alterius eidem vocabulo
in altera respondeat, quod primus Welckerus prol. pag. oV
demonstravit. Cum autem in v. 1277 legatur vocabulum
προλιπών et in v. 1102 idem participium προλιπόντα occurrat
et praeterea uno tantum loco totius libri (v. 351) inveniatur
προλιποῦσα, non plane reicienda videtur suspicio, ne propter
hoc verbum distichon hoc ipso loco in librum Β receptum
sit. Utut est, hoc iam videmus in utroque libro distichon
occurrere, quod cum nullo alio cohaeret et quod omnino sensum
non praebet. Quae res argumento est rationem quandam
intercedere inter libros A et Β, sive ex eodem fonte fluxerunt,
sive illud distichon ex altero in alterum transpositum est.

De proximis versibus repetitis paulo amplius dispu-
tandum erit. Leguntur in libro A -in initio huius elegiae:

