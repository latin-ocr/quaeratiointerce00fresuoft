...37-

Wiederholungen wiedergegeben hat, dassvielmehr der Aus
lassungsprozess ebenso alt ist wie die erste Abschrift aus
dem Urkodex. Ita igitur res se habet, ut librarii, qui Theog-
nidea transscriberent, quotiens in versus iteratos inciderent,
, eos omitterent, quos se iam supra legisse meminissent. Sed
etiamsi recte suspicamur fuisse in archetypo omnium co-
dicum plures versus repetitos, quam nunc etiam in optimo
libro Mutinensi leguntur, tamen non verisimile est olim
numerum versuum in illo archetypo repetitorum non minorem
‘fuisse quam numerum eorum versuum, qui nunc in libro ,8
insunt. Sed quid obstat, quin putemus diorthotam illum
suo arbitrio munere suo functum esse, cum mox pro versibus
amatoriis, quos seposuerat, alios ex antecedentibus repeteret,
· mox satis haberet seiunxisse versus, in quibus offenderet,
nec alios in eorum locum substituendos curaret5>¹ Attamen
nunc quoque ex numero versuum repetitorum aliquid ad
probandam sententiam meam me proficere posse arbitror.
Nam ex 28 distichis, quae in libro A repetuntur, 15 in ma-
iore elegia exstant, reliqua 13 per se leguntur nec cum

‚. antecedentibus nec cum sequentibus coniuncta. In libro B

autem secundum Bergkianam editionem omnino 18 singula
disticha leguntur, quo ex numero duo disticha, quia ad
quaestionem nostram non pertinent, segreganda sunt, 1243—44‚
quod etiam in libro Α 597—98 occurrit et 1365m-66‚ ad
cuius exemplum factum esse distichon 1117-18 demonstravi.
Fortasse etiam distichon 1375—76

Ὄλβιος ὅστις παιδός ἐρῶν οὐκ οἶδε θάλασσαν,

οὐδέ οἱ ἐν πόντῳ νύξ ἐπιοῦσα μέλει
neglegi potest, nam probanda mihi videntur, quae Bergkius
ad v. 1375 annotat: „sive breviator sive librarius aliquot
versus videtur praetermisisse, quibus poeta felicitatem ama-
toris a maritimi itineris periculis procul remoti planius de-
scripserat.“ Sed cum non constet, quo tempore versus, qui
certe desunt, perditi sint, utrum cum in priore collectione
elegia exstaret an cum iam translata esset in posteriorem,

¹) Nonne e. gr. versus 1353-56 ita in arctum redegit, ut unum
tantum distichon sol-2 in libro A nunc efficiant?

